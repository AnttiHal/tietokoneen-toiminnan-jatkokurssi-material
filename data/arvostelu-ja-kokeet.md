---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
---

Tietokoneen toiminnan perusteet sisältää Helsingin yliopiston kurssit Ohjelmoinnin perusteet (materiaalin osat 1-7) ja Ohjelmoinnin jatkokurssi (materiaalin osat 8-14). Kummastakin osasta järjestetään verkossa tehtävä koe, ja kummastakin osasta saa erillisen arvosanan. Tietokoneen toiminnan perusteetista on kaksi versiota: aikataulutettu kurssi ja aikatauluttamaton kurssi. Näiden arvostelu poikkeaa hieman toisistaan.

## Aikataulutettu kurssi

Aikataulutetussa kurssissa arvostelu perustuu sekä tehtyihin tehtäviin (50% kokonaispisteistä) että kokeeseen (50% kokonaispisteistä).

Ohjelmoinnin perusteita vastaava koe suoritetaan materiaalin osien 1-7 jälkeen. Arvosanasta puolet muodostuu osien 1-7 tehdyistä tehtävistä ja puolet kokeesta. Osien 1-7 kokeita järjestetään seuraavasti:

- 5.3.
- 14.4.
- 8.5.

Ohjelmoinnin jatkokurssia vastaava koe suoritetaan materiaalin osien 8-14 jälkeen. Arvosanasta puolet muodostuu osien 8-14 tehdyistä tehtävistä ja puolet kokeesta. Osien 8-14 kokeita järjestetään seuraavasti:

- 8.5.
- 8.6.
- 29.6.

Täydet tehtäväpisteet kustakin osasta saa tekemällä osan kaikkien tehtävien pisteistä vähintään 90%, puolet tekemällä noin 45% jne. Huomaathan, että mikäli haet opiskelupaikkaa Tietokoneen toiminnan perusteetin kautta, tulee sinun saada vähintään 90% jokaisen osan ohjelmoinitehtäväpisteistä. Omat ohjelmointitehtäväpisteet näkee helpoiten materiaalin pistevisualisaatiosta, jonka saa auki klikkaamalla sinistä palloa sivun oikeassa alareunassa.

Kokeeseen saa osallistua kun on tehnyt vähintään 25% jokaisen osan tehtävien pisteistä. Aikatauluttamattomassa kurssissa kokeesta tulee saada vähintään puolet kurssin pisteistä kurssin läpäiseksi.

Kurssilla saa osallistua halutessaan useampaan kokeeseen. Opintorekisteriin jää paras suoritus.

## Aikatauluttamaton kurssi

Aikatauluttamattomassa kurssiversiossa arvostelu perustuu täysin kokeeseen. Kokeeseen saa osallistua kun on tehnyt jokaisen osan tehtävien pisteistä vähintään 90%.

Kurssin aikatauluttamaton versio julkaistaan aikataulutetun version ensimmäisen määräajan jälkeen (21.1.2019). Aikatauluttamattoman kurssin koeaikataulu julkaistaan myöhemmin.

## Arvosanan muodostuminen

Tietokoneen toiminnan perusteetista annetaan kaksi arvosanaa, jotka vastaavat kursseja Ohjelmoinnin perusteet ja Ohjelmoinnin jatkokurssi. Kumpikin arvostellaan seuraavalla asteikolla:

<table>
    <thead>
    <tr>
        <th>Pisteet</th>
        <th>Arvosana</th>
    </tr>
    </thead>
    <tbody>
    <tr>
        <td>90% tai yli</td>
        <td>5 (erinomainen)</td>
    </tr>
    <tr>
        <td>80% tai yli, alle 90%</td>
        <td>4 (kiitettävä)</td>
    </tr>
    <tr>
        <td>70% tai yli, alle 80%</td>
        <td>3 (hyvä)</td>
    </tr>
    <tr>
        <td>60% tai yli, alle 70%</td>
        <td>2 (tyydyttävä)</td>
    </tr>
    <tr>
        <td>50% tai yli, alle 60%</td>
        <td>1 (välttävä)</td>
    </tr>
    <tr>
        <td>alle 50%</td>
        <td>hylätty</td>
    </tr>
    </tbody>
</table>

## Kokeeseen ilmoittautuminen

Kurssin kokeeseen osallistuaksesi sinun täytyy tehdä muodollinen kokeeseen ilmoittautuminen, jotta pääset kirjautumaan sisään avoimen yliopiston koeympäristöön. Ilmoittautuminen ei vaikuta muuhun kuin siihen että pääset koeympäristöön, eli sen väärin tekeminen ei pudota sinua pois aikataululliselta tai aikatauluttomalta kurssilta.

Kokeeseen ilmoittautumiseen ei ole deadlineä, mutta joudut tekemään sen vähintään kaksi päivää ennen sen kokeen päivää, johon haluat osallistua. Esimerkiksi jos haluat osallistua 5.3. järjestettävään kokeeseen, sinun täytyy tehdä tämä ilmoittautuminen viimeistään 3.3. Vastaavasti, jos haluat osallistua 14.4. järjestettävään kokeeseen, sinun täytyy tehdä tämä ilmoittautuminen viimeistään 12.4.

Huomaathan, että avoimen yliopiston sivuille on luotu epähuomiossa ylimääräisiä ilmoittautumissivuja, joista voi ymmärtää että olet tippunut pois kurssilta. Älä välitä näistä avoimen yliopiston muista ilmoittautumissivuista, vaan seuraa vain tällä sivulla (ohjelmointi-19.mooc.fi) olevia ohjeita. Tähän muodolliseen ilmoittautumiseen on vain yksi oikea ilmoittautumislinkki, jonka tulee löytymään tältä sivustolta (ohjelmointi-19.mooc.fi). Tämä tämän sivun antama linkki on siis ainoa oikea kokeen ilmoittautumislinkki sekä kurssin aikataulullisessa että aikatauluttomassa versiossa.

Kokeet eivät ole vielä toistaiseksi ajankohtaisia kun ensimmäinen koe on vasta 5.3., niin emme ole vielä kirjoittaneet ohjeita miten tämä ilmoittautuminen onnistuu. Ilmoittautumisohjeet tulevat myöhemmin tälle sivulle ja niistä lähetetään hyvissä ajoin tietoa kurssin osaanottajille sähköpostitse.

Koeilmoittautumisen tekeminen myöhässä ei pudota sinua kurssilta! Esimerkiksi jos et ole tehnyt ilmoittautumista ennen 5.3. järjestettävää koetta, voit aina mennä 14.4 järjestettävään kokeeseen. Kurssilla pysyt kuhan vaan sinulla on TMC:ssä valittuna oikea kurssi ja palautat tehtävät ennen niiden mahdollista deadlinea.
